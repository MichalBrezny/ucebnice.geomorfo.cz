---
title: Magmatismus, vulkanické procesy a formy reliéfu
slug: vulkanismus
abstract: Vulkaismus, typy sopek, vulkanické formy reliéfu
---


Pohyby magmatu ze zemského pláště do zemské kůry mají za následek celou řadu forem reliéfu. V případě, že se magma dostává na povrch, jedná se o **extruzivní** magmatismus. **Intruzivní** magmatismus dává za vznik formám reliéfu, které jsou patrné až po jejich obnažení.

# Formy reliéfu spojené s intruzemi magmatu

## Velká intruzivní tělesa

Mezi rozsáhlá intruzivní tělesa patří **batolity**, neboli také **plutony**. Tvoří je granitoidní horniny. Batolity jsou často v podloží nejvyšších částí kontinentálních orogénů. Intruze magmatu a vznik batolitu může způsobit vyklenutí nadložních sedimentárních hornin. Po exhumaci batolitu erozí nadložních hornin dochází k jeho zvětrávání podél puklin, které jsou organizované zpravidla do třech na sebe kolmých systémů. Obnažením intruzivních těles vede k uvolňování napětí v hornině a vzniku sekundárních (tzv. exfoliačních) puklinových systémů. **Lopolit** je dalším typem rozsáhlého intruzivního tělesa. Má tvar pánve a je tvořeno bazickými horninami typu gabro. Těleso menšího rozsahu než batolit je **peň**.

## Intruzivní tělesa menšího rozměru

Menší intruzivní tělesa doprovázejí větší intruzivní či extruzivní tělesa. Můžeme je rozdělit na konkordantní pokud probíhají podél
původních vrstevních ploch a na diskordantní v případě jejich protnutí. Mezi diskordantní tělesa patří **pravé žíly** ([Obr.
1](fig:zila)). Jedná se o 1 m až 10 m široká tělesa. Vyskytují se nejčastěji ve větších skupinách.

<figure id="fig:zila">
<figure>
<img src="/assets/obrazky/sopky/zila.jpg" />
</figure>
<figcaption>Pravá žíla tvořená lamprofyrem. Stará 27-32 miliónu let.
(Navajo Volcanic Field, New Mexico, USA). (Zdroj: James St. John
https://www.flickr.com/people/jsjgeology/, CC BY 2.0, via Wikimedia
Commons)</figcaption>
</figure>

**Ložní žíla** je konkordantní tabulové těleso o typické mocnosti 10 m--30 m. **Lakolit** je forma ložní žíly u které narostla její mocnost a vznikla tak klenba, což způsobilo i vyklenutí nadložních vrstev.

<figure id="fig:intrusion">
<figure>
<img src="/assets/obrazky/sopky/Intrusion_types.png" />
</figure>
<figcaption>Základní typy intruzí: 1. lakolit, 2. malá žíla, 3. batolit,
1. pravá žíla, 5. ložní žíla, 6. sopouch, 7. lopolit (Zdroj: Motilla, CC
BY-SA 3.0 via Wikimedia Commons)</figcaption>
</figure>

# Sopky

## Rozložení sopečné činnosti

Sopečná činnost není rozložená rovnoměrně po zemském povrchu, ale je soustředěna hlavně na okraje litosférických desek a v místech horkých skvrn. V těchto oblastech je tak dominantním reliéfotvorným činitelem. V současné době ční nad hladinu světového oceánu okolo 600 sopek a to jak na kontinentech, tak v podobě sopečných ostrovů. Aktivních podmořských vulkánů je ale daleko víc. Udává se, že alespoň 50 000 se jich nachází na dně Tichého oceánu.

## Typy erupcí

Podoba sopečné erupce je závislá na chemickém složení magmatu (zejména množství ), obsahu plynné složky a vody, jelikož ovlivňují jeho
**viskozitu**. *Kyselé (felsické) magma* (s velkým obsahem ) je viskózní, teče tedy pomalu. Neumožňuje snadný únik sopečných plynů, čímž se v sopce stupňuje tlak a často pak dochází k explozivním erupcím. Kyselá láva má malý prostorový dosah.

Málo viskózní *bazické (mafické) magma* (bazaltové), obsahuje cca jen 5 % . Materiál magmatu pochází z větších hloubek, zejména ze svrchního pláště. Toto magma je vázáno hlavně na riftové oblasti a horké skvrny. Erupce jsou mnohem klidnější. Dochází k výlevům magmatu na povrch. Díky malé viskozitě se láva roztéká do velkých ploch.

Vulkanické erupce se dělí do tří typů a to na **exhalační**, kdy do vzduchu unikají sopečné plyny. V případě, že dochází k výlevům lávy, tak je označována za **efuzivní**. V případě výbuchu hovoříme o **explozivním** typu vulkanické erupce. Do vzduchu je vyvrhován pevný materiál označovaný jako **tefra**.

<table>
  <thead>
    <tr>
      <th>Typ erupce</th>
      <th>Typ magmatu</th>
      <th>Podoba výlevné aktivity</th>
      <th>Podoba explozivní aktivity</th>
      <th>Struktury a formy vytvořené okolo kráteru</th>
    </tr>
  </thead>
  <tbody>
    <tr>
      <td>Islandská</td>
      <td>Bazické, nízká viskozita</td>
      <td>Rozsáhlé a silné výlevy z trhlin</td>
      <td>Velice slabá</td>
      <td>Velice rozsáhlé lávové kužely; lávové plošiny s tvorbou kuželů okolo trhlin v terminální fázi</td>
    </tr>
    <tr>
      <td>Havajská</td>
      <td>Bazické, nízká viskozita</td>
      <td>Běžně tenké a rozsáhlé výlevy z centrálních sopouchů</td>
      <td>Velice slabá</td>
      <td>Velice rozsáhlé lávové dómy a štíty</td>
    </tr>
    <tr>
      <td>Strombolská</td>
      <td>Střední viskozita; částečně kyselá, částečně bazická</td>
      <td>Výlev chybí nebo jsou silné a středně rozsáhlé</td>
      <td>Slabá až silná</td>
      <td>Struskové kužely a lávové proudy</td>
    </tr>
    <tr>
      <td>Vulkánská</td>
      <td>Kyselé, viskózní</td>
      <td>Lávové proudy často chybí; případně o velké mocnosti</td>
      <td>Střední</td>
      <td>Sypaný kužel; explozivní krátery</td>
    </tr>
    <tr>
      <td>Vesuviánská (silná Vulkánská)</td>
      <td>Kyselé, viskózní</td>
      <td>Lávové proudy často chybí; silné</td>
      <td>Střední až silné</td>
      <td>Sypaný kužel; explozivní krátery</td>
    </tr>
    <tr>
      <td>Plinijská (extrémně silná Vulkánská)</td>
      <td>Kyselé, viskózní</td>
      <td>Proudy chybí; pokud jsou, tak různých mocností</td>
      <td>Velice silné</td>
      <td>Rozsáhlé sopečné pumy a lapilli; bežně žádná tvorba kuželun</td>
    </tr>
    <tr>
      <td>Pélejský</td>
      <td>Kyselé, viskózní</td>
      <td>Dómy a/nebo krátké, mocné proudy; mohou chybět</td>
      <td>Podobně jako Vulkánský typ ale s nuees ardentes</td>
      <td>Dómy; kužely popela a prachu</td>
    </tr>
  </tbody>
</table>
## Sopečné produkty

### Lávové proudy

Magma, které se dostává na zemský povrch se označuje jako láva. Podoba lávy a formy, které tvoří jsou závislé na charakteru původního. Kyselé lávy jsou velice viskózní, což zmenšuje vzdálenost na kterou mohou dotéct. Málo viskózní, bazaltové lávy snadno tečou a dostávají se tak do značných vzdáleností od místa erupce. Dalším důležitým faktorem, který ovlivňuje rychlost tuhnutí lávy, když se dostane na povrch je také mocnost lávového proudu. **Pahoehoe** je láva s hladkým provazovitým povrchem, který vzniká vychladnutím tenké vrstvy na povrchu a její následnou deformací tekoucí lávou pod povrchem. Pahoehoe vzniká z lávy o nízké viskozitě. Jejím chladnutím lávy a úbytkem plynů se viskozita zvyšuje a vzniká láva typu **aa**, jejíž povrch je rozeklaný a ostrohranný.

<figure id="fig:pahoe_aa">
<figure>
<img src="/assets/obrazky/sopky/paho_aa.jpg" />
</figure>
<figcaption>V popředí lávy typu aa, kterou překrývá láva pahoehoe.
(Autor: USGS, veřejné dílo)</figcaption>
</figure>

### Tefra

Pyroklastický materiál, který sopky chrlí do okolí dělíme dle velikosti jednotlivých klastů. Nejjemnější je **sopečný popel**, kdy průměr částic je [\\(\<\\)] 2 mm. Po zpevnění je nazýván tufem. Větší částice o průměru 2 mm--64 mm nazýváme **lapilli**. Největší pyroklastika jsou **sopečné pumy** (průměr 64 mm (obr. [4](#fig:puma){reference="fig:puma" reference-type="ref"}). 

<figure id="fig:puma">
<figure>
<img src="/assets/obrazky/sopky/puma.jpg" />
</figure>
<figcaption>Ještě žhavá sopečná puma vymrštěná ze sopky Kīlauea, Havaj
(autor: J. D. Griggs, USGS, volné dílo)</figcaption>
</figure>

Zvláštním typem sopečného materiálu jsou **hyaloklastika**, která jsou
spojená s erupcemi pod ledovcem.

### Pyroklastický proud

Pyroklastický proud (*pyroclastic flow*) je velice nebezpečný fenomén. Jedná se značně pohyblivou směs žhavých sopečných plynů a popela ([obr. 5](fig:pyroclastic){reference="fig:pyroclastic" reference-type="ref"}). Pohybuje se po sopečném svahu dolů rychlostmi, které se pohybují v rozmezí 150 km h^−1^--700 km h^−1^. Teplota tekoucího materiálu je od 100°C až 1100°C.

<figure id="fig:pyroclastic">
<figure>
<img src="/assets/obrazky/sopky/pyroclastic.jpg" />
</figure>
<figcaption>Pyroklastické mračna tekoucá po úbočí sopky Mayon, Filipíny,
1984 (Autor: C.G. Newhall, USGS)</figcaption>
</figure>

## Typy sopek

*Sypaný kužel* (tufová sopka) má podobu kužele s kráterem uprostřed. Sypaný kužel je tvořen sopečným popelem, struskou a jeho výška je zpravidla do 300 m. Sypané kužely se často vyskytují ve skupinách případně v podobě parazitických sopouchů. Sypané kužely vznikají rychle (během jedné erupce -- monogenetické).

*Extruzivní sopky* neboli výtlačné kupy vznikají intruzí lávy. Kupy vzniklé vytlačením na povrch z kráteru se označují jako *hornitos*. Složité výtlačné kupy, které vnzikají jako intruzivní klenby a následně roztaví nadloží se nazývají *tholoidy*.

*Maary* ([Obr. 6](#fig:maar)) jsou malé a mělké krátery. Vznikají silnými explozemi při nadměrné produkci plynů. Mají většinou konkávní formu s nízkým obvodovým lemem ze sopečného popela. Často bývají vyplněné jezery.

<figure id="fig:maar">
<figure>
<img src="/assets/obrazky/sopky/maar.jpg" />
</figure>
<figcaption>Maar v oblasti Debre Zeit, Etiopie, Východoafrická riftová
zóna (Autor: Giacomo Corti (distributed via
imaggeo.egu.eu).</figcaption>
</figure>

*Stratovulkány* jsou nejběžnějším typem sopky. Je to smíšená sopka. Kužel stratovulkánu je tvořen ze střídajících se vrstev lávy a tefry ([obr. 7](fig:stratovulkan_rez)). Stratovulkány jsou tedy polygenetické. Na svazích se často nachází parazitické krátery. Pak  hovoříme o tzv. složených stratovulkánech.

<figure id="fig:stratovulkan_rez">
<figure>
<img src="/assets/obrazky/sopky/Stratovolcano_cross-section.png"
/>
</figure>
<figcaption>Schematický řez stratovulkánem. A: magma stoupá z
magmatického krbu centrálním sopečným komínem (B); C: parazitický kráter
a pyroklastický kužel na svahu stratovulkánu; D: lávový proud; E: ložní
(nepravá) žíla; F: akumulace pyroklastik; G: kráter a jeho výplnň; H:
starý komín (Autor: Woudloper, CC BY-SA 3.0, via Wikimedia
Commons)</figcaption>
</figure>

<figure id="fig:sthelen">
<figure>
<img src="/assets/obrazky/sopky/st_helen.jpg" />
</figure>
<figcaption>Výbuch sopky Mount St. Helens (Autor: Austin Post, volné
dílo)</figcaption>
</figure>

Vůbec nejrozsáhlejší vulkanickou formou jsou **štítové sopky**. Mohou nabývat dvou forem: centrální sopka s jedním kráterem kruhového charakteru. Druhá podoba je lineární sopka (tzv. eldgjá). Štítové sopky mají širokou základnu, sklon svahů je velice mírný (většinou [\\(\<\\)]10 °). Dosahují ale velkých nadmořských výšek. Největší štítové sopky na Zemi lze nalézt na Havaji. Mauna Loa ([obr. ](fig:maunaloa) a Mauna Kea dosahují výšky 4000 m nad mořem. Avšak jejich základna o šířce přes 200 km se nachází v hloubce více jak 5000 m. Největší štítová sopka ve Sluneční soustavě se nachází ale na Marsu. Olympus Mons ční do výšky 26 km

<figure style="width:100%; display:block; margin:auto; text-align:center;">
  <img src="/assets/obrazky/sopky/mauna_loa.jpg" alt="Štítová sopka Mauna Loa, největší aktivní sopka na Zemi. Fotografie z roku 1985the largest active volcano on Earth. (Credit: J.D. Griggs, USGS, volné dílo)" />
  <figcaption>Štítová sopka Mauna Loa, největší aktivní sopka na Zemi. Fotografie z roku 1985the largest active volcano on Earth. (Credit: J.D. Griggs, USGS, volné dílo)</figcaption>
</figure>

**Kaldery** jsou rozsáhlé krátery, které jsou geneticky spojené s vulkanismem. Dělíme je na explozivní -- vzniklé výbuchem již existujícího vulkánu a subsidenční, které vznikly poklesem povrchu nad vyprázdněným magmatickým krbem.

<figure style="width:100%; display:block; margin:auto; text-align:center;">
  <img src="/assets/obrazky/sopky/santorini.jpg" alt="Sopečná kaldera, ostrov Santorini, Řecko (Google Earth)" />
  <figcaption>Sopečná kaldera, ostrov Santorini, Řecko (Google Earth)</figcaption>
</figure>


**Trappy** jsou lávové pokryvy, které pokrývají rozsáhlé oblasti v plochém terénu. Známé jsou tzv. Dekkánské trapy v západní Indii ([Obr. ](#fig:trapy), které jsou jedním z nejrozsáhlejších vulkanických těles na světě. V současné době je jejich plocha přibližně 500000 km^2^.

<figure>
  <img src="/assets/obrazky/sopky/trapy.jpg" alt="Dekkánské trapy (zdroj: Planet Labs, Inc - https://medium.com/planet-stories/earths-wonders-like-you-ve-never-seen-them-before-ac9e2f39aa56, CC BY-SA 4.0)"/>
  <figcaption>
  Dekkánské trapy (zdroj: By Planet Labs, Inc – <a href="https://medium.com/planet-stories/earths-wonders-like-you-ve-never-seen-them-before-ac9e2f39aa56"> https://medium.com/planet-stories/earths-wonders-like-you-ve-never-seen-them-before-ac9e2f39aa56</a>, CC BY-SA 4.0)
  </figcaption>
</figure>


Kontrolní a klíčové otázky, na které bychom měli znát odpověď
- Jak se může projevit intruzivní magmatismus v georeliéfu?
- Kde se nacházejí hlavní vulkanické oblasti?
- Jakým způsobem ovlivňuje složení lávy erupce?
- Čím je charakteristická tzv. smíšená sopka (stratovulkán)?


Další klíčové pojmy k zapamatování 
- batolit 
- peň
- suk 
- tefra
- sypaný kužel
- maar
- pyroklastický proud 
- štítová sopka
- kaldera 
- trappy


# Zdroje 
{% bibliography --cited %}