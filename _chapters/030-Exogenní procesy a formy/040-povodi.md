---
title: Povodí, údolní síť a jezera
layout: page
slug: povodi
---

*Povodí* (*drainage basin, watershed, catchment*) je území, ze kterého odtéká voda a sedimenty do jednoho vodního toku či jezera. Hranice povodí je nazývaná *rozvodím*. K odtoku z povodí dochází v nejnižším bodě -- *závěrovém profilu* (*outlet*).

Povodí jsou pro celou řadu studií (geomorfologických, hydrologických) základní jednotkou krajiny, na které se sleduje srážko-odtokový proces chod sedimentů ale také třeba jakým způsobem tyto procesy ovlivňují změny v hospodaření.

Tvar povodí je ovlivněn celou řadou fyzickogeografických a geologických faktorů. Například ukloněním ker zemské kůry vznikají asymetrická povodí (jedna strana povodí je větší než druhá).

<figure id="fig:watershedtilt">
<img src="obrazky/povodi/watershed_tilt.jpg" />
<figcaption>Ukázka vzniku asymetrických údolí z důvodu tektonických pohybů. (zdroj <span class="citation"
data-cites="mahmoodAppraisalActiveTectonics2012"></span>)
</figcaption>
</figure>

# Geometrie údolní sítě

Uspořádání údolní sítě je výsledkem celé řady faktorů. Nejvýznamnější vliv má ale geologická struktura. *Stromovitá údolní síť* má uspořádánítoků podobné větvím stromu. Tento typ sítě se vyvíjí v oblastech tvořených z hornin podobné geomorfologické odolnosti. Vývoj sítě tak není ovlivněn litologií ale hlavně sklonem reliéfu.

<table>
  <thead>
    <tr>
      <th></th>
      <th>Označení</th>
      <th>Popis vzoru</th>
      <th>Strukturní vliv</th>
    </tr>
  </thead>
  <tbody>
    <tr>
      <td>A</td>
      <td>Stromovitá</td>
      <td>Stromovitá struktura, hlavní tok vypadá kmen, přítoky větve. Bez zřejmého usměrnění toků.</td>
      <td>Horizontálně uložené sediment, homogení krystalické horniny, stejná odolnost hornin. Bez vlivu geologických strukltur.</td>
    </tr>
    <tr>
      <td>B</td>
      <td>Rovnoběžný</td>
      <td>Hlavní toky jsou jednoho směru, rovnoběžné s pravidelnými rozestupy. Přítoky se napojují pod ostrými úhly.</td>
      <td>Zlomy v těsných rozestupech, monoklinální struktury nebo isoclinální vrásy</td>
    </tr>
    <tr>
      <td>C</td>
      <td>Mřížkovitý</td>
      <td>Jeden hlavní směr toků. Sekundární směr je kolmý na hlavní.</td>
      <td>Ukloněné nebo zvrásněné sedimentární horniny kde se střídají odolné a neodolné jednotky.</td>
    </tr>
    <tr>
      <td>D</td>
      <td>Pravoúhlý</td>
      <td>Údolí tvoří pravoúhlou síť. Oba směry jsou rovnocenně zastoupeny.</td>
      <td>Pukliny, zlomy</td>
    </tr>
    <tr>
      <td>E</td>
      <td>Radiální</td>
      <td>Vodní toky tečou od středu</td>
      <td>Sopešné kužely, klenby</td>
    </tr>
    <tr>
      <td>F</td>
      <td>Prstencovitý</td>
      <td>Hlavní toky mají kruhový vzor, přítoky se napojují v pravých úhlech</td>
      <td>Erodované klenby, kde se střídají odolné a neodolné jednotky</td>
    </tr>
    <tr>
      <td>G</td>
      <td>Dostředný</td>
      <td>Vodní toky tečou do středu</td>
      <td>Kaldery, krátery, tektonické pánve</td>
    </tr>
    <tr>
      <td>H</td>
      <td>Endoreický</td>
      <td></td>
    </tr>
  </tbody>
</table>

# Hiearchizace říční sítě

Vodní toky v krajině rozdělujeme dle jejich řádu (Obr. [2](#fig:radtoku){reference="fig:radtoku" reference-type="ref"}). V hydrologii se běžně používá číslování "zespod nahoru". Tedy postupuje se od toku, co ústí do moře. Tento tok je hlavní a označuje se jako tok I. řádu (např. Dunaj). Řeka Morava je pak II. řádu atd.

V geomorfologii se uplatňuje odlišné číslování "shora dolů". Postupuje se od nejmenších toků v pramenných oblastech do nižších poloh ke stále větším tokům. Na tomto principu je založená Strahlerova nebo Shrevova klasifikace. *Strahlerova klasifikace* říká, že spojením toků stejného řádu vzniká tok o jeden řád vyšší (např. spojením toků prvního řádu vzniká tok druhého řádu). Při soutoku řek odlišných řádů (např. 1. a 2.) zůstává zachován nejvyšší řád. *Shrevova klasifikace* na soutocích řády sčítá. Tedy soutok dvou řek 1. řádu dá tok 2. řádu, soutok 3. a 1. řádu dá tok 4. řádu.

<figure id="fig:radtoku">
<img src="obrazky/povodi/rad_toku.png" />
<figcaption>Klasická, Strahlerova a Shrevova hierarchizace říční sítě.</figcaption>
</figure>

# Jezera

*Jezera* jsou přirozené akumulace vody ve sníženinách na pevnině, které nejsou přímo spojené se světovým oceánem. Zaujímají přibližně [\\(1,8 \\%\\)] souše. Jezera jsou místní erozní bází, tudíž se toky nad jezerem nemohou zahlubovat pod úroveň jezera. Z dlouhodobého hlediska jsou jezera jen přechodným prvkem v krajině, neboť postupem času dochází k jejich zanesení sedimenty.

Jedna z klasifikací jezer je podle jejich vzniku. Rozlišujeme tak:
-   Tektonická jezera
-   Vulkanická jezera
-   Ledovcová jezera
-   Sesuvová jezera
-   Jezera vzniklá rozpouštěním
-   Fluviální jezera
-   Limanová jezera 
-   Jezera vzniklá rozpouštěním
-   Jezera činností organismů
-   Meteoritická jezera

Tvar jezerních pánví často odpovídá jejich genezi. Kruhový či oválný tvar mají jezeera vulkanická, závrtová nebo alasová. Jezera vzniklá v důsledku tektonických pohybů mají pravoúhlý tvar. Mrtvá ramena mají srpovitý tvar.

Kontrolní a klíčové otázky, na které bychom měli znát odpověď 
-   Co ovlivňuje geometrii říční sítě?
-   Jakým způsobem řadíme vodní toky?
-   Jaké mohou být příčiny vzniku jezer?


Další klíčové pojmy k zapamatování 
- povodí
- údolní síť
- řád toku
- jezero

