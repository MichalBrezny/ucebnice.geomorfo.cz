---
title: Glaciální procesy a formy
layout: page
slug: glacialni
---


Kryosféra je termín zastřešující veškerou vodu v pevném skupenství (ledu), která se nachází na zemském povrchu. Komponenty kryosféry a jejich délka trvání je znázorněna na ([obr. 1](fig:komponentykryosfery)). Jednou z nejdůležitějších komponent jsou ledovce.

<figure>
<img src="/assets/obrazky/glac/komponenty_kryosfery.jpg" alt="Komponenty kryosféry a jejich časové škály.">
<figcaption>
Komponenty kryosféry a jejich časové škály (převzato z {% cite lemkeObservationsChangesSnow2007 %})
</figcaption>
</figure>


# Ledovce

*Ledovce* jsou tekoucí tělesa ledu, která pokrývají zemskou souš. V současné tak činí z cca 10 % {% cite cuffeyPhysicsGlaciers2010 %}, v dobách maximálního zalednění to byl ale zhruba trojnásobek. Vlivem klimatické změny ale dochází k rychlým změnám v celkovém objemu a rozloze ledovců. V období 2000–2019 činila ztráta hmoty ledovců okolo 270 Gt za rok {% cite hugonnetAcceleratedGlobalGlacier2021 %}.

## Vznik ledovců a bilance hmoty

Čerstvě napadaný sníh má velice nízkou hustotu ([tab. 1](tab:snih_led)). Postupnou kompakcí vlivem tlaku sněhové hmoty v nadloží a rekrystalizací se jeho hustota zvyšuje a mění se ve *firn*. Další kompakcí, zcelováním jednotlivých ledových krystalů do jednolité hmoty se firn mění v *ledovcový led* jehož hustota se pohybuje mezi 830 kg m<sup>−3</sup> až 923 kg m<sup>−3</sup> ([tab.1](tab:snih_led); {% cite cuffeyPhysicsGlaciers2010 %}).

<table id="tab:snih_led"> 
<caption>
Tab. 1 Typická hustota sněhu, firnu a ledovcového ledu v kg m<sup>-3</sup> (upraveno podle {% cite cuffeyPhysicsGlaciers2010 %})
</caption>
<thead>
<tr>
<th>Typ sněhu/ledu</th>
<th>Hustota [kg m<sup>-3</sup>] </th>
</tr>
</thead>
<tbody>
<tr>
<td>Čerstvě napadaný sníh</td>
<td>50–70</td>
</tr>
<tr>
<td>Zvlhlý čerstvý sníh</td>
<td>100–200</td>
</tr>
<tr>
<td>Uleželý sníh</td>
<td>200–300</td>
</tr>
<tr>
<td>Větrem utužený sníh</td>
<td>350–400</td>
</tr>
<tr>
<td>Firn</td>
<td>400–830</td>
</tr>
<tr>
<td>Velice mokrý sníh a firn</td>
<td>700–800</td>
</tr>
<tr>
<td>Ledovcový led</td>
<td>830–923</td>
</tr>
</tbody>
</table>

Ledovce mění svůj objem v závislosti na přísunu hmoty (ledu) – *akumulaci*, a jeho úbytku neboli *ablaci*. Přírůstky ledu jsou způsobené zejména sněhovými srážkami, které dopadají přímo na ledovec nebo jsou na něj dopraveny pomocí lavin či převáty větrem z okolí. Úbytek hmoty je způsoben táním ledu a následným odtokem tavných vod, odlamování ker (tzv. telení), větrnou erozí, ale i sublimací ledu (přímou přeměnou ledu ve vodní páru).

Na ledovci rozlišujeme z hlediska bilance dvě základní zóny: akumulační a ablační ([Obr](fig:ledovecmassbalance)). Do *akumulační zóny* spadá ta část ledovce, která má pozitivní bilanci (přírůstky hmoty). *Ablační zóna* má zápornou bilanci, dochází zde k úbytku hmoty. Hranicí mezi akumulační a ablační zónou je tzv. *čára rovnováhy* (*equilibrium line altitude*). Pokud je celková bilance ledovce záporná, ledovec se zmenšuje a naopak. Bilance hmoty v ledovci se zpravidla určuje pro období mezi dvěma okamžiky, kdy ablace dosáhla svého maxima (konec léta 1 – konec léta 2).


<figure>
<img src="/assets/obrazky/glac/ledovec_mass_balance.png" alt="Ablační a akumulační zóna na idealizovaném ledovci a jeho bilance hmoty." >
<figcaption>
Ablační a akumulační zóna na idealizovaném ledovci a jeho bilance hmoty (upraveno podle {% cite summerfieldGlobalGeomorphologyIntroduction1999 %})
</figcaption>
</figure>

## Typy ledovců

Základní klasifikace ledovců na ty, které nejsou limitované reliéfem (např. Grónský ledový příkrov) a ty které jsou nějak omezené reliéfem jako je v případě údolních ledovců v Alpách.

### Ledové příkrovy, čapky a šelfové ledovce

*Ledový příkrov* ("ice sheet") neboli také *ledový štít* či *kontinentální ledovec* je nejrozsáhlejší ledovcové těleso. Jejich plocha musí přesahovat 50000 km<sup>2</sup>. V současné době se ledové příkrovy nacházejí jen v Grónsku a Antarktidě. *Ledová čapka* ("ice cap") je prakticky malou verzí ledového příkrovu. Jedná se o obrovské masy ledu, které zcela překrývají topografii. Ledový příkrov se skládá ze dvou základních částí. *Ledové dómy* jsou konvexní formy, ledové vyvýšeniny z nichž se led radiálně roztéká. *Ledové proudy* jsou části ledového příkrovu nebo ledové čapky, kde se led pohybuje významně rychleji než v okolních částech. Ve srovnání s celým ledovým příkrovem se jedná o relativně úzké oblasti, ale prostřednictvím těchto proudů je transportována převážná část ledové hmoty příkrovů.

*Šelfový ledovec* je část ledovce, která plave na hladině oceánu či moře.

<figure>
<img src="/assets/obrazky/glac/Glacier-ice_shelf_interactions.svg" alt="Šelfový ledovec a jeho interakce s okolním prostředím. V případě, že šelfový ledovec je stabilní, podpírá a zpomaluje celkový pohyb ledovce. Zvýšené teploty způsobují dvě věci: 1. rychlejší tání ledovce, voda se dostává na bázi, snižuje tření ledovce a urychluje jeho pohyb; 2. vznik a rozšiřování puklin vyplněných vodou na šelfu urychluje jeho rozpad. V případě rozpadu ledovcového šelfu ledovec ztrácí oporu a rychlost jeho pohybu se zvyšuje a tedy i rychleji ztrácí hmotu (autoři: Ted Scambos and Michon Scott, National Snow and Ice Data Center, upraveno: Sagredo, volné dílo, via Wikimedia Commons)">
<figcaption>
Šelfový ledovec a jeho interakce s okolním prostředím. V případě, že šelfový ledovec je stabilní, podpírá a zpomaluje celkový pohyb ledovce. Zvýšené teploty způsobují dvě věci: 1. rychlejší tání ledovce, voda se dostává na bázi, snižuje tření ledovce a urychluje jeho pohyb; 2. vznik a rozšiřování puklin vyplněných vodou na šelfu urychluje jeho rozpad. V případě rozpadu ledovcového šelfu ledovec ztrácí oporu a rychlost jeho pohybu se zvyšuje a tedy i rychleji ztrácí hmotu (autoři: Ted Scambos and Michon Scott, National Snow and Ice Data Center, upraveno: Sagredo, volné dílo, via Wikimedia Commons)
</figcaption>
</figure>


{% include admonition.html type="note" title="Tip" body="Jak bude ledovcová kra plout na hladině? Zkuste si to nakreslit v [této hříčce!](https://joshdata.me/iceberger.html)" %}

### Ledovce limitované topografií

Mezi ledovce, které jsou ovlivněné či řízené reliéfem řadíme *Ledovcová pole* a hlavně *horské ledovce* ("mountain glaciers"). 

*Ledovcová pole* ("ice fields") připomínají ledové čapky, avšak nemají kopulovitou topografii, takže tok ledu je řízen hlavně reliéfem v podloží.

Velkou skupinu tvoří *horské ledovce*. *Svahové ledovce* vznikají v mělkých depresích či strukturních stupních na příkrých svazích. *Karový ledovec* ("cirque (corrie) glacier") je relativně malý ledovec, který vyplňuje *kar*. Kar je oválná deprese, která je otevřená jedním směrem a byla vytvořená erozivní činností ledovce. Když karový ledovec přeteče přes hranu karu do údolí, stává se z něj *údolní ledovec* (někdy sedodává alpského typu, angl. "valley glacier"). Ledovce vytékající až do podhůří, kde se mohou spojovat do jednoho velkého lemu se nazývají *úpatní* nebo *piedmontní* ledovce ("piedmont glaciers").

### Typy ledovců podle teploty báze

Velice důležitým faktorem, který ovlivňuje pohyb ledovce a jeho schopnost modelovat své podloží, je teplota báze ledovce (rozhraní ledovec--podloží). *Ledovec s chladnou bází* má na kontaktu s podložím takovou teplotu, při které led netaje. Ledovec je přimrzlý k podloží. Důsledkem toho takový ledovec nemodeluje své podloží. *Ledovec s teplou bází* je naopak na kontaktu roztáté. Nachází se tam množství tavné vody. Ledovce s teplou bází intenzivně modelují své podloží. *Polytermální ledovce* jsou na pomezí předešlých dvou typů. Jedná se většinou o rozsáhlejší ledovce, kde se střídají oblasti s chladnou a teplou bází.


## Pohyb ledovců

Působením tíhové síly je v ledovci vyvoláváno smykové napětí, které uvádí ledovce do pohybu. Rozlišujeme dva základní mechanismy. První mechanismus, kterým se pohybují všechny ledovce je vnitřní (plastická) deformace nazývaná ledovcový kríp ("ice creep"). Druhý mechanismus je *bazální klouzání* (smýkání). Ledovce s teplou bází se dominantně pohybují bazálním smýkáním, vnitřní deformací samotného ledu jerealizován jen zlomek celkového pohybu. U ledovců se studenou bází to je naopak. Bazální klouzání je téměř nulové a ledovcová masa se pohybuje vnitřní deformací ledu.

<figure>
<img src="/assets/obrazky/glac/flow_velocity.png" alt="Rychlost pohybu ledovce v závislosti na teplotě báze a přítomnosti tillu.">
<figcaption>Rychlost pohybu ledovce v závislosti na teplotě báze a přítomnosti tillu (Upraveno podle {% cite biermanKeyConceptsGeomorphology2014 %})
</figcaption>
</figure>


Rychlost deformace ledu („strain rate“, $\dot{\epsilon}$) je dána experimentálně odvozenou Glenovou rovnicí:

$$
\dot{\epsilon} = A\tau^{n}
$$

kde $\dot{\epsilon}$ je rychlost deformace, $A$ je koeficient, který s teplotou roste, $\tau$ je střižné (smykové) napětí a $n$ je experimentálně zjištěný exponent, pro led platí, že $n \approx 3$

Jak je patrné z rovnice (jelikož $n > 1$), tak i malé změny smykového napětí vedou k velkým změnám v úrovni deformace.

Průměrná rychlost pohybu ledovce je v rozmezí 3 m až 300 m za rok. Rychlost pohybu se mění v prostoru a čase. Největší rychlost pohybu ledovce je na jeho povrchu a směrem dolů klesá ([Obr. ](fig:flowvelocity)). V podélném profilu se rychlost mění v závislosti na akumulaci a ablaci.

# Glaciální procesy

## Erozní činnost ledovců

Celkem rozlišujeme čtyři mechanismy glaciální eroze. *Deterze* jeohlazování skalního podloží. *Exarace* rýhování skalního podloží. Tímto procesem vznikají striace. Podle striací skalního podloží lze určit směr pohybu ledovce. *Detrakce* je proces odlamování Čtvrtý mechanismus *plucking* je spojený s účinky mrazového zvětrávání a tlaku ledovce.Jedná se o vytrhování kusů horniny z podloží.

<figure id="fig:ledovec">
<img src="/assets/obrazky/glac/ledovec_svyc.jpg">
<figcaption>
Horský ledovec s dobře patrnou střední morénou. V pravém
dolním rohu je klikatící se supraglaciální tok.
</figcaption>
</figure>

## Glaciální transport a akumulace
<figure id="fig:striace">
<img src="/assets/obrazky/glac/striace.jpg">
<figcaption>
Striace jsou důkazem subglaciálního transportu (na bázi ledovce).
</figcaption>
</figure>

# Ledovcové tvary

## Tvary ledovcové eroze

Ledovce svou abrazní činností vytvářejí na skalách hladké plochy – *ledovcové ohlazy*. Materiál transportovaný na bázi ledovce obrušuje a škrábe podloží. Tímto obrušováním vznikají rýhy, které nazýváme *ledovcové striace*.

Výstupy skalního podloží ledovec přemodelovává v *oblík*, což jsou v podélném profilu asymetrické pahorky. Svah ukloněný proti pohybu ledovce je mírný, hladký a nese stopy po obrušování (striace). Svah po směru pohybu je naopak strmý a s různými výstupky, které vznikly vytrháváním kusů hornin.

{% include admonition.html type="info" title="Info" body="Ledovcové striace a oblíky jsou užitečné pro stanovení směru pohybu ledovců." %}


<figure id="fig:oblik">
<img src="/assets/obrazky/glac/oblik.png">
<figcaption>Oblík
</figcaption>
</figure>

V uzávěrách údolí, pramenných oblastech říčních údolí vznikají ledovcovou erozí *kary* (*cirque*). Tvar karu by se dal připodobnit křeslu. Vysoké a strmé stěny karu navazují na prohloubené konkávní dno karu. Od údolí je kar oddělen karovým stupněm.

Ústupem zadních stěn karů z více stran vznikají ostré horské *štíty* taktéž známé jako *karlingy*, *ârety* nebo *(matter)horn* podle typického horského štítu Matterhorn (Obr. [4](#fig:matterhorn)) ve Švýcarských alpách.

<figure id="fig:matterhorn">
<img src="/assets/obrazky/glac/matterhorn.jpg">
<figcaption>Matterhorn (Autor: Davide Notti (via imaggeo.egu.eu, CC BY 3.0))
</figcaption>
</figure>

*Trog* je ledovcové údolí. Jeho příčný profil má tvar písmene "U". V podélném profilu trogů jsou patrné stupně, které mohou například souviset se strukturní predispozicí či změnou litologie. Ledovcová údolí mající dno pod hladinou moře se nazývají *fjordy*.

*Visutá údolí* jsou boční údolí trogu. Menší ledovce nemají takový erozivní účinek aby údolí prohloubily na úroveň hlavního trogu. Na těchto stupních pak po odlednění bývají vodopády.

<figure>
<img src="/assets/obrazky/glac/studena.jpg" alt="Typické trogy. Pohled do Velké a Malé Studené doliny ve Vysokých Tatrách. Malá Studená Dolina je příklad visutého údolí (Zdroj: Google Earth)">
<figcaption>
Typické trogy. Pohled do Velké a Malé Studené doliny ve Vysokých Tatrách. Malá Studená Dolina je příklad visutého údolí (Zdroj: Google Earth)
</figcaption>
</figure>

*Nunataky* jsou izolované skály ze všech stran obklopené ledovcem.

## Tvary ledovcové akumulace

Glaciální sediment se nazývá *till*. Je tvořen nevytříděným materiál (obsahuje různé frakce). Till obshuje různě opracovaný materiál -- jak ostrohranné, tak i zaoblené klasty. Na klastech jsou patrné ohlazy a *striace*. Till je nevrstevnatý a litologicky heterogenní.

Akumulační formy tvořené tillem se označují jako *morény*. Morény jsou důležitým indikátorem dynamiky ledovce, jeho maximálního rozsahu apod. Rozlišujeme několik základních druhů morén. *Čelní morény* jsou valy, které vznikají před čelem ledovce. Omezují nejzazší místo, kam se ledovec dostal. *Boční morény* jsou akumulace po bocích ledovce. Při spojení dvou ledovců dochází i ke splynutí jejich bočních morén, vzniká tak *střední moréna*. *Ústupové morény* jsou drobnější morény mezi čelnímorénou a zbytkem ledovce případně karem. Vyznačují místa, kde došlo ke krátkodobé stabilizaci ustupujícího ledovce. *Svrchní moréna* pokrývá ledovec. Malá vrstva svrchní morény snižuje albedo a může způsobit intenzivnější tání ledovce. Pokud je ale svrchní moréna mocnější, tak může naopak působit jako izolant. Materiál v těle ledovce označujeme jako *vnitřní morénu*. V podloží ledovce se nachází *spodní moréna*.

*Drumlin* může na první pohled připomínat oblík. Je tvořen ale sedimenty a jeho podélný profil je opačný. Strmý svah je proti pohybu ledovce a mírný svah po směru pohybu.

Táním tzv. mrtvého ledu (ledových čoček) vznikají sníženiny, které mohou být vyplněné vodou. Označují se jako *kotlíkové jámy* a v případně zaplnění vodou *kotlíková jezera* (*kettle lakes*).

## Fluvioglaciální tvary reliéfu

*Sandry* jsou ploché výplavové kužely vzniklé rozplavováním čelních morén a glaciálně transportovaných jemných sedimentů. Sandry jsou tedy tvořené zejména písčitým materiálem. 

*Glacifluviální kužely* jsou obdobou sandrů, ale jsou tvořeny štěrkovým materiálem, který je transportován divočícími toky. 

*Eskery* (ózy). Jsou protáhnuté valy vytvořené akumulací sedimentů v subglaciálních tocích. Fluvioglaciální materiál je tříděný.

<figure id="fig:esker">
<img src="/assets/obrazky/glac/esker.jpg">
<figcaption>
Částečně odtěžený esker (Autor: Val Vannet / Esker near Bridge of Cally / CC BY-SA 2.0).
</figcaption>
</figure>

*Kamy* jsou nepravidelné pahorky glacifluviálního materiálu na povrchu spodní morény. Vznikají sesedáním sedimentů supraglaciálních (tekoucích po povrchu ledovce) toků po deglaciaci. V okrajových partiích ledovce, podél údolních svahů se mohou tvořit *kamové terasy*.


{% include admonition.html type="question" title="Otázky a pojmy na závěr" content="/otazky_a_pojmy/3_050-glac_oo.md" %}

# Zdroje 
{% bibliography --cited %}