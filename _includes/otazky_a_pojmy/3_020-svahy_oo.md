
- Jaké síly působí na svah? Jak jejich rozložení ovlivňuje sklon svahu?
- Jaké faktory ovlivňují stabilitu svahu?
- Co může snížit nebo naopak zvýšit stabilitu svahu?
- Jaké základní typy svahových pohybů existují?
- Jak moho sesuvy interagovat s vodními toky?
- Co to jsou difuzní procesy? Jaký mají efekt na svahu?

Další klíčové pojmy k zapamatování

| Termín                     | Popis                                                                                                                                                                                                |
|----------------------------|----------------------------------------------------------------------------------------------------------------------------------------------------------------------------------------------------------|
| normálové a smykové napětí | Normálové napětí působí kolmo na rovinu svahu, zatímco smykové napětí působí po svahu dolů. Velikost těchto napětí závisí na sklonu svahu.                                                               |
| pevnost ve smyku           | Pevnost materiálu ve smyku je schopnost materiálu odolávat smykovým silám. Vypočítává se podle Coulomb-Terzagiho rovnice: $S = c + \sigma^\prime \tan{\phi}$.                                             |
| úhel vnitřního tření       | Úhel vnitřního tření materiálu ($\phi$) závisí na velikosti částic, jejich tvaru a rozmístění. Vyjadřuje odolnost materiálu proti smykovým silám.                                                         |
| koheze                     | Koheze ($c$) je veličina udávající, jak jednotlivé částice materiálu drží pospolu. Je nezávislá na vnějších tlacích a je dána chemickými vazbami a adhezí.                                                |
| ron                        | Ron je nesoustředěný odtok vody po povrchu, který se vyskytuje při překročení infiltrační kapacity půdy nebo jejím nasycení vodou.                                                                        |
| sufoze                     | Sufoze je proces, při kterém dochází k odnosu částic pod povrchem. Voda se dostává do podloží a odplavuje materiál soustavou drobných tunelů, což může vést ke kolapsům povrchů a vzniku „závrtů“.        |
